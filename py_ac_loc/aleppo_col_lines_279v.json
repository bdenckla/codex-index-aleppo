{
  "leaf": "279v",
  "description": [
    "Line-by-line alignment of an Aleppo Codex",
    " page image to the corresponding MAM-XML text."
  ],
  "overall range (all columns)": {
    "start": "Job 35:10-mid",
    "end": "Job 37:8-first"
  },
  "MAM-XML source file(s)": [
    "MAM-XML/out/xml-vtrad-mam/Job.xml"
  ],
  "page_image": "https://www.mgketer.org/mikra/29/35/1/mg/106",
  "column_1": {
    "side": "right",
    "ranges": [
      {
        "start": [
          "Job",
          35,
          10,
          "a-middle-word"
        ],
        "end": [
          "Job",
          36,
          18,
          "last-word"
        ]
      }
    ],
    "ranges-friendly": [
      {
        "start": "Job 35:10-mid",
        "end": "Job 36:18-last"
      }
    ],
    "line_count": 28
  },
  "column_2": {
    "side": "left",
    "ranges": [
      {
        "start": [
          "Job",
          36,
          18,
          "a-middle-word"
        ],
        "end": [
          "Job",
          37,
          8,
          "first-word"
        ]
      }
    ],
    "ranges-friendly": [
      {
        "start": "Job 36:18-mid",
        "end": "Job 37:8-first"
      }
    ],
    "line_count": 28
  },
  "column_1_lines": [
    [
      1,
      "Job 35:10–35:11",
      "עֹשָׂ֑י נֹתֵ֖ן זְמִר֣וֹת בַּלָּֽיְלָה׃ מַ֭לְּפֵנוּ"
    ],
    [
      2,
      "Job 35:11",
      "מִבַּהֲמ֣וֹת אָ֑רֶץ וּמֵע֖וֹף הַשָּׁמַ֣יִם יְחַכְּמֵֽנוּ׃"
    ],
    [
      3,
      "Job 35:12",
      "שָׁ֣ם יִ֭צְעֲקוּ וְלֹ֣א יַעֲנֶ֑ה מִ֝פְּנֵ֗י גְּא֣וֹן רָעִֽים׃"
    ],
    [
      4,
      "Job 35:13",
      "אַךְ־שָׁ֭וְא לֹא־יִשְׁמַ֥ע׀אֵ֑ל וְ֝שַׁדַּ֗י לֹ֣א יְשׁוּרֶֽנָּה׃"
    ],
    [
      5,
      "Job 35:14",
      "אַ֣ף כִּֽי־תֹ֭אמַר לֹ֣א תְשׁוּרֶ֑נּוּ דִּ֥ין לְ֝פָנָ֗יו"
    ],
    [
      6,
      "Job 35:14–35:15",
      "וּתְח֥וֹלֵֽל לֽוֹ׃ וְעַתָּ֗ה כִּי־אַ֭יִן פָּקַ֣ד אַפּ֑וֹ וְלֹֽא־"
    ],
    [
      7,
      "Job 35:15–35:16",
      "יָדַ֖ע בַּפַּ֣שׁ מְאֹֽד׃ וְ֭אִיּוֹב הֶ֣בֶל יִפְצֶה־פִּ֑יהוּ"
    ],
    [
      8,
      "Job 35:16",
      "בִּבְלִי־דַ֝֗עַת מִלִּ֥ין יַכְבִּֽר׃"
    ],
    [
      9,
      "Job 36:1",
      "וַיֹּ֥סֶף אֱלִיה֗וּא וַיֹּאמַֽר׃"
    ],
    [
      10,
      "Job 36:2",
      "כַּתַּר־לִ֣י זְ֭עֵיר וַאֲחַוֶּ֑ךָּ כִּ֤י ע֖וֹד לֶאֱל֣וֹהַּ מִלִּֽים׃"
    ],
    [
      11,
      "Job 36:3",
      "אֶשָּׂ֣א דֵ֭עִי לְמֵרָח֑וֹק וּ֝לְפֹעֲלִ֗י אֶֽתֵּֽן־צֶֽדֶק׃"
    ],
    [
      12,
      "Job 36:4",
      "כִּֽי־אׇ֭מְנָם לֹא־שֶׁ֣קֶר מִלָּ֑י תְּמִ֖ים דֵּע֣וֹת עִמָּֽךְ׃"
    ],
    [
      13,
      "Job 36:5",
      "הֶן־אֵ֣ל כַּ֭בִּיר וְלֹ֣א יִמְאָ֑ס כַּ֝בִּ֗יר כֹּ֣חַֽ לֵֽב׃"
    ],
    [
      14,
      "Job 36:6",
      "לֹא־יְחַיֶּ֥ה רָשָׁ֑ע וּמִשְׁפַּ֖ט עֲנִיִּ֣ים יִתֵּֽן׃"
    ],
    [
      15,
      "Job 36:7",
      "לֹֽא־יִגְרַ֥ע מִצַּדִּ֗יק עֵ֫ינָ֥יו וְאֶת־מְלָכִ֥ים לַכִּסֵּ֑א"
    ],
    [
      16,
      "Job 36:7–36:8",
      "וַיֹּשִׁיבֵ֥ם לָ֝נֶ֗צַח וַיִּגְבָּֽהוּ׃ וְאִם־אֲסוּרִ֥ים בַּזִּקִּ֑ים"
    ],
    [
      17,
      "Job 36:8–36:9",
      "יִ֝לָּכְד֗וּן בְּחַבְלֵי־עֹֽנִי׃ וַיַּגֵּ֣ד לָהֶ֣ם פׇּעֳלָ֑ם"
    ],
    [
      18,
      "Job 36:9–36:10",
      "וּ֝פִשְׁעֵיהֶ֗ם כִּ֣י יִתְגַּבָּֽרוּ׃ וַיִּ֣גֶל אׇ֭זְנָם לַמּוּסָ֑ר"
    ],
    [
      19,
      "Job 36:10–36:11",
      "וַ֝יֹּ֗אמֶר כִּֽי־יְשׁוּב֥וּן מֵאָֽוֶן׃ אִֽם־יִשְׁמְע֗וּ"
    ],
    [
      20,
      "Job 36:11",
      "וְֽיַ֫עֲבֹ֥דוּ יְכַלּ֣וּ יְמֵיהֶ֣ם בַּטּ֑וֹב וּ֝שְׁנֵיהֶ֗ם בַּנְּעִימִֽים׃"
    ],
    [
      21,
      "Job 36:12",
      "וְאִם־לֹ֣א יִ֭שְׁמְעוּ בְּשֶׁ֣לַח יַעֲבֹ֑רוּ"
    ],
    [
      22,
      "Job 36:12–36:13",
      "וְ֝יִגְוְע֗וּ בִּבְלִי־דָֽעַת׃ וְֽחַנְפֵי־לֵ֭ב יָשִׂ֣ימוּ אָ֑ף"
    ],
    [
      23,
      "Job 36:13–36:14",
      "לֹ֥א יְ֝שַׁוְּע֗וּ כִּ֣י אֲסָרָֽם׃ תָּמֹ֣ת בַּנֹּ֣עַר נַפְשָׁ֑ם"
    ],
    [
      24,
      "Job 36:14–36:15",
      "וְ֝חַיָּתָ֗ם בַּקְּדֵשִֽׁים׃ יְחַלֵּ֣ץ עָנִ֣י בְעׇנְי֑וֹ"
    ],
    [
      25,
      "Job 36:15–36:16",
      "וְיִ֖גֶל בַּלַּ֣חַץ אׇזְנָֽם׃ וְאַ֤ף הֲסִֽיתְךָ֨׀ מִפִּי־צָ֗ר"
    ],
    [
      26,
      "Job 36:16",
      "רַ֭חַב לֹא־מוּצָ֣ק תַּחְתֶּ֑יהָ וְנַ֥חַת שֻׁ֝לְחָנְךָ֗"
    ],
    [
      27,
      "Job 36:16–36:17",
      "מָ֣לֵא דָֽשֶׁן׃ וְדִין־רָשָׁ֥ע מָלֵ֑אתָ"
    ],
    [
      28,
      "Job 36:17–36:18",
      "דִּ֖ין וּמִשְׁפָּ֣ט יִתְמֹֽכוּ׃ כִּֽי־חֵ֭מָה פֶּן־יְסִֽיתְךָ֣"
    ]
  ],
  "column_2_lines": [
    [
      1,
      "Job 36:18–36:19",
      "בְסָ֑פֶק וְרׇב־כֹּ֝֗פֶר אַל־יַטֶּֽךָּ׃ הֲיַעֲרֹ֣ךְ"
    ],
    [
      2,
      "Job 36:19–36:20",
      "שׁ֭וּעֲךָ לֹ֣א בְצָ֑ר וְ֝כֹ֗ל מַאֲמַצֵּי־כֹֽחַ׃ אַל־תִּשְׁאַ֥ף"
    ],
    [
      3,
      "Job 36:20–36:21",
      "הַלָּ֑יְלָה לַעֲל֖וֹת עַמִּ֣ים תַּחְתָּֽם׃ הִ֭שָּׁמֶר"
    ],
    [
      4,
      "Job 36:21",
      "אַל־תֵּ֣פֶן אֶל־אָ֑וֶן כִּֽי־עַל־זֶ֝֗ה בָּחַ֥רְתָּ מֵעֹֽנִי׃"
    ],
    [
      5,
      "Job 36:22",
      "הֶן־אֵ֭ל יַשְׂגִּ֣יב בְּכֹח֑וֹ מִ֖י כָמֹ֣הוּ מוֹרֶֽה׃"
    ],
    [
      6,
      "Job 36:23",
      "מִֽי־פָקַ֣ד עָלָ֣יו דַּרְכּ֑וֹ וּמִי־אָ֝מַ֗ר פָּעַ֥לְתָּ עַוְלָֽה׃"
    ],
    [
      7,
      "Job 36:24",
      "זְ֭כֹר כִּֽי־תַשְׂגִּ֣יא פׇעֳל֑וֹ אֲשֶׁ֖ר שֹׁרְר֣וּ אֲנָשִֽׁים׃"
    ],
    [
      8,
      "Job 36:25",
      "כׇּל־אָדָ֥ם חָזוּ־ב֑וֹ אֱ֝נ֗וֹשׁ יַבִּ֥יט מֵרָחֽוֹק׃"
    ],
    [
      9,
      "Job 36:26",
      "הֶן־אֵ֣ל שַׂ֭גִּיא וְלֹ֣א נֵדָ֑ע מִסְפַּ֖ר שָׁנָ֣יו"
    ],
    [
      10,
      "Job 36:26–36:27",
      "וְלֹא־חֵֽקֶר׃ כִּ֭י יְגָרַ֣ע נִטְפֵי־מָ֑יִם יָזֹ֖קּוּ"
    ],
    [
      11,
      "Job 36:27–36:28",
      "מָטָ֣ר לְאֵדֽוֹ׃ אֲשֶֽׁר־יִזְּל֥וּ שְׁחָקִ֑ים"
    ],
    [
      12,
      "Job 36:28–36:29",
      "יִ֝רְעֲפ֗וּ עֲלֵ֤י׀ אָדָ֬ם רָֽב׃ אַ֣ף אִם־יָ֭בִין"
    ],
    [
      13,
      "Job 36:29",
      "מִפְרְשֵׂי־עָ֑ב תְּ֝שֻׁא֗וֹת סֻכָּתֽוֹ׃"
    ],
    [
      14,
      "Job 36:30",
      "הֵן־פָּרַ֣שׂ עָלָ֣יו אוֹר֑וֹ וְשׇׁרְשֵׁ֖י הַיָּ֣ם כִּסָּֽה׃"
    ],
    [
      15,
      "Job 36:31",
      "כִּֽי־בָ֭ם יָדִ֣ין עַמִּ֑ים יִֽתֶּן־אֹ֥כֶל לְמַכְבִּֽיר׃"
    ],
    [
      16,
      "Job 36:32",
      "עַל־כַּפַּ֥יִם כִּסָּה־א֑וֹר וַיְצַ֖ו עָלֶ֣יהָ בְמַפְגִּֽיעַ׃"
    ],
    [
      17,
      "Job 36:33",
      "יַגִּ֣יד עָלָ֣יו רֵע֑וֹ מִ֝קְנֶ֗ה אַ֣ף עַל־עוֹלֶֽה׃"
    ],
    [
      18,
      "Job 37:1",
      "אַף־לְ֭זֹאת יֶחֱרַ֣ד לִבִּ֑י וְ֝יִתַּ֗ר מִמְּקוֹמֽוֹ׃"
    ],
    [
      19,
      "Job 37:2",
      "שִׁמְע֤וּ שָׁמ֣וֹעַ בְּרֹ֣גֶז קֹל֑וֹ וְ֝הֶ֗גֶה מִפִּ֥יו יֵצֵֽא׃"
    ],
    [
      20,
      "Job 37:3",
      "תַּֽחַת־כׇּל־הַשָּׁמַ֥יִם יִשְׁרֵ֑הוּ וְ֝אוֹר֗וֹ"
    ],
    [
      21,
      "Job 37:3–37:4",
      "עַל־כַּנְפ֥וֹת הָאָֽרֶץ׃ אַחֲרָ֤יו׀ יִשְׁאַג־ק֗וֹל"
    ],
    [
      22,
      "Job 37:4",
      "יַ֭רְעֵם בְּק֣וֹל גְּאוֹנ֑וֹ וְלֹ֥א יְ֝עַקְּבֵ֗ם כִּֽי־"
    ],
    [
      23,
      "Job 37:4–37:5",
      "יִשָּׁמַ֥ע קוֹלֽוֹ׃ יַרְעֵ֤ם אֵ֣ל בְּ֭קוֹלוֹ נִפְלָא֑וֹת"
    ],
    [
      24,
      "Job 37:5–37:6",
      "עֹשֶׂ֥ה גְ֝דֹל֗וֹת וְלֹ֣א נֵדָֽע׃ כִּ֤י לַשֶּׁ֨לֶג׀"
    ],
    [
      25,
      "Job 37:6",
      "יֹאמַ֗ר הֱוֵ֫א אָ֥רֶץ וְגֶ֥שֶׁם מָטָ֑ר וְ֝גֶ֗שֶׁם"
    ],
    [
      26,
      "Job 37:6–37:7",
      "מִטְר֥וֹת עֻזּֽוֹ׃ בְּיַד־כׇּל־אָדָ֥ם יַחְתּ֑וֹם"
    ],
    [
      27,
      "Job 37:7–37:8",
      "לָ֝דַ֗עַת כׇּל־אַנְשֵׁ֥י מַעֲשֵֽׂהוּ׃ וַתָּב֣וֹא חַיָּ֣ה"
    ],
    [
      28,
      "Job 37:8–37:9",
      "בְמוֹ־אָ֑רֶב וּבִמְע֖וֹנֹתֶ֣יהָ תִשְׁכֹּֽן׃ מִן־הַ֭חֶדֶר"
    ]
  ]
}
