{
  "leaf": "280v",
  "description": [
    "Line-by-line alignment of an Aleppo Codex",
    " page image to the corresponding MAM-XML text."
  ],
  "overall range (all columns)": {
    "start": "Job 38:31-first",
    "end": "Job 40:5-first"
  },
  "MAM-XML source file(s)": [
    "MAM-XML/out/xml-vtrad-mam/Job.xml"
  ],
  "page_image": "https://archive.org/details/aleppo-codex/page/n561/mode/1up",
  "column_1": {
    "side": "right",
    "ranges": [
      {
        "start": [
          "Job",
          38,
          31,
          "first-word"
        ],
        "end": [
          "Job",
          39,
          13,
          "first-word"
        ]
      }
    ],
    "ranges-friendly": [
      {
        "start": "Job 38:31-first",
        "end": "Job 39:13-first"
      }
    ],
    "line_count": 28
  },
  "column_2": {
    "side": "left",
    "ranges": [
      {
        "start": [
          "Job",
          39,
          14,
          "first-word"
        ],
        "end": [
          "Job",
          40,
          5,
          "first-word"
        ]
      }
    ],
    "ranges-friendly": [
      {
        "start": "Job 39:14-first",
        "end": "Job 40:5-first"
      }
    ],
    "line_count": 28,
    "pe_lines": [
      7,
      25
    ],
    "notes": [
      "Line 23 = {פ} + 40:1 (pe break between 39:30 and 40:1)"
    ]
  },
  "column_1_lines": [
    [
      1,
      "Job 38:31",
      "הַֽ֭תְקַשֵּׁר מַעֲדַנּ֣וֹת כִּימָ֑ה אֽוֹ־מֹשְׁכ֖וֹת"
    ],
    [
      2,
      "Job 38:31–38:32",
      "כְּסִ֣יל תְּפַתֵּֽחַ׃ הֲתֹצִ֣יא מַזָּר֣וֹת בְּעִתּ֑וֹ"
    ],
    [
      3,
      "Job 38:32–38:33",
      "וְ֝עַ֗יִשׁ עַל־בָּנֶ֥יהָ תַנְחֵֽם׃ הֲ֭יָדַעְתָּ חֻקּ֣וֹת"
    ],
    [
      4,
      "Job 38:33",
      "שָׁמָ֑יִם אִם־תָּשִׂ֖ים מִשְׁטָר֣וֹ בָאָֽרֶץ׃"
    ],
    [
      5,
      "Job 38:34",
      "הֲתָרִ֣ים לָעָ֣ב קוֹלֶ֑ךָ וְֽשִׁפְעַת־מַ֥יִם תְּכַסֶּֽךָּ׃"
    ],
    [
      6,
      "Job 38:35",
      "הַֽתְשַׁלַּ֣ח בְּרָקִ֣ים וְיֵלֵ֑כוּ וְיֹאמְר֖וּ לְךָ֣ הִנֵּֽנוּ׃"
    ],
    [
      7,
      "Job 38:36",
      "מִי־שָׁ֭ת בַּטֻּח֣וֹת חׇכְמָ֑ה א֤וֹ מִֽי־נָתַ֖ן לַשֶּׂ֣כְוִי בִינָֽה׃"
    ],
    [
      8,
      "Job 38:37",
      "מִֽי־יְסַפֵּ֣ר שְׁחָקִ֣ים בְּחׇכְמָ֑ה וְנִבְלֵ֥י שָׁ֝מַ֗יִם"
    ],
    [
      9,
      "Job 38:37–38:38",
      "מִ֣י יַשְׁכִּֽיב׃ בְּצֶ֣קֶת עָ֭פָר לַמּוּצָ֑ק"
    ],
    [
      10,
      "Job 38:38–38:39",
      "וּרְגָבִ֥ים יְדֻבָּֽקוּ׃ הֲתָצ֣וּד לְלָבִ֣יא טָ֑רֶף"
    ],
    [
      11,
      "Job 38:39–38:40",
      "וְחַיַּ֖ת כְּפִירִ֣ים תְּמַלֵּֽא׃ כִּֽי־יָשֹׁ֥חוּ בַמְּעוֹנ֑וֹת"
    ],
    [
      12,
      "Job 38:40–38:41",
      "יֵשְׁב֖וּ בַסֻּכָּ֣ה לְמוֹ־אָֽרֶב׃ מִ֤י יָכִ֥ין לָעֹרֵ֗ב צֵ֫יד֥וֹ"
    ],
    [
      13,
      "Job 38:41",
      "כִּֽי־יְ֭לָדָו אֶל־אֵ֣ל יְשַׁוֵּ֑עוּ יִ֝תְע֗וּ לִבְלִי־אֹֽכֶל׃"
    ],
    [
      14,
      "Job 39:1",
      "הֲיָדַ֗עְתָּ עֵ֭ת לֶ֣דֶת יַעֲלֵי־סָ֑לַע חֹלֵ֖ל"
    ],
    [
      15,
      "Job 39:1–39:2",
      "אַיָּל֣וֹת תִּשְׁמֹֽר׃ תִּסְפֹּ֣ר יְרָחִ֣ים תְּמַלֶּ֑אנָה"
    ],
    [
      16,
      "Job 39:2–39:3",
      "וְ֝יָדַעְתָּ֗ עֵ֣ת לִדְתָּֽנָה׃ תִּ֭כְרַעְנָה יַלְדֵיהֶ֣ן"
    ],
    [
      17,
      "Job 39:3–39:4",
      "תְּפַלַּ֑חְנָה חֶבְלֵיהֶ֥ם תְּשַׁלַּֽחְנָה׃ יַחְלְמ֣וּ בְ֭נֵיהֶם"
    ],
    [
      18,
      "Job 39:4",
      "יִרְבּ֣וּ בַבָּ֑ר יָ֝צְא֗וּ וְלֹא־שָׁ֥בוּ לָֽמוֹ׃"
    ],
    [
      19,
      "Job 39:5",
      "מִי־שִׁלַּ֣ח פֶּ֣רֶא חׇפְשִׁ֑י וּמֹסְר֥וֹת עָ֝ר֗וֹד מִ֣י פִתֵּֽחַ׃"
    ],
    [
      20,
      "Job 39:6",
      "אֲשֶׁר־שַׂ֣מְתִּי עֲרָבָ֣ה בֵית֑וֹ וּֽמִשְׁכְּנוֹתָ֥יו מְלֵחָֽה׃"
    ],
    [
      21,
      "Job 39:7",
      "יִ֭שְׂחַק לַהֲמ֣וֹן קִרְיָ֑ה תְּשֻׁא֥וֹת נֹ֝גֵ֗שׂ לֹ֣א"
    ],
    [
      22,
      "Job 39:7–39:8",
      "יִשְׁמָֽע׃ יְת֣וּר הָרִ֣ים מִרְעֵ֑הוּ וְאַחַ֖ר"
    ],
    [
      23,
      "Job 39:8–39:9",
      "כׇּל־יָר֣וֹק יִדְרֽוֹשׁ׃ הֲיֹ֣אבֶה רֵּ֣ים עׇבְדֶ֑ךָ"
    ],
    [
      24,
      "Job 39:9–39:10",
      "אִם־יָ֝לִ֗ין עַל־אֲבוּסֶֽךָ׃ הֲֽתִקְשׇׁר־רֵ֭ים"
    ],
    [
      25,
      "Job 39:10",
      "בְּתֶ֣לֶם עֲבֹת֑וֹ אִם־יְשַׂדֵּ֖ד עֲמָקִ֣ים אַחֲרֶֽיךָ׃"
    ],
    [
      26,
      "Job 39:11",
      "הֲֽתִבְטַח־בּ֭וֹ כִּֽי־רַ֣ב כֹּח֑וֹ וְתַעֲזֹ֖ב אֵלָ֣יו יְגִיעֶֽךָ׃"
    ],
    [
      27,
      "Job 39:12",
      "הֲתַאֲמִ֣ין בּ֭וֹ כִּֽי־ישוב זַרְעֶ֑ךָ וְֽגׇרְנְךָ֥ יֶאֱסֹֽף׃"
    ],
    [
      28,
      "Job 39:13",
      "כְּנַף־רְנָנִ֥ים נֶעֱלָ֑סָה אִם־אֶ֝בְרָ֗ה חֲסִידָ֥ה וְנֹצָֽה׃"
    ]
  ],
  "column_2_lines": [
    [
      1,
      "Job 39:14",
      "כִּי־תַעֲזֹ֣ב לָאָ֣רֶץ בֵּצֶ֑יהָ וְֽעַל־עָפָ֥ר תְּחַמֵּֽם׃"
    ],
    [
      2,
      "Job 39:15",
      "וַ֭תִּשְׁכַּח כִּי־רֶ֣גֶל תְּזוּרֶ֑הָ וְחַיַּ֖ת הַשָּׂדֶ֣ה תְדוּשֶֽׁהָ׃"
    ],
    [
      3,
      "Job 39:16",
      "הִקְשִׁ֣יחַ בָּנֶ֣יהָ לְּלֹא־לָ֑הּ לְרִ֖יק"
    ],
    [
      4,
      "Job 39:16–39:17",
      "יְגִיעָ֣הּ בְּלִי־פָֽחַד׃ כִּי־הִשָּׁ֣הּ אֱל֣וֹהַּ חׇכְמָ֑ה"
    ],
    [
      5,
      "Job 39:17–39:18",
      "וְלֹא־חָ֥לַק לָ֝֗הּ בַּבִּינָֽה׃ כָּ֭עֵת בַּמָּר֣וֹם"
    ],
    [
      6,
      "Job 39:18",
      "תַּמְרִ֑יא תִּֽשְׂחַ֥ק לַ֝סּ֗וּס וּלְרֹכְבֽוֹ׃"
    ],
    [
      7,
      null,
      "{פ}"
    ],
    [
      8,
      "Job 39:19",
      "הֲתִתֵּ֣ן לַסּ֣וּס גְּבוּרָ֑ה הֲתַלְבִּ֖ישׁ צַוָּאר֣וֹ"
    ],
    [
      9,
      "Job 39:19–39:20",
      "רַעְמָֽה׃ הֲֽ֭תַרְעִישֶׁנּוּ כָּאַרְבֶּ֑ה ה֖וֹד"
    ],
    [
      10,
      "Job 39:20–39:21",
      "נַחְר֣וֹ אֵימָֽה׃ יַחְפְּר֣וּ בָ֭עֵמֶק וְיָשִׂ֣ישׂ בְּכֹ֑חַ"
    ],
    [
      11,
      "Job 39:21–39:22",
      "יֵ֝צֵ֗א לִקְרַאת־נָֽשֶׁק׃ יִשְׂחַ֣ק לְ֭פַחַד"
    ],
    [
      12,
      "Job 39:22",
      "וְלֹ֣א יֵחָ֑ת וְלֹא־יָ֝שׁ֗וּב מִפְּנֵי־חָֽרֶב׃"
    ],
    [
      13,
      "Job 39:23",
      "עָ֭לָיו תִּרְנֶ֣ה אַשְׁפָּ֑ה לַ֖הַב חֲנִ֣ית וְכִידֽוֹן׃"
    ],
    [
      14,
      "Job 39:24",
      "בְּרַ֣עַשׁ וְ֭רֹגֶז יְגַמֶּא־אָ֑רֶץ וְלֹא־יַ֝אֲמִ֗ין"
    ],
    [
      15,
      "Job 39:24–39:25",
      "כִּי־ק֥וֹל שׁוֹפָֽר׃ בְּדֵ֤י שֹׁפָ֨ר׀ יֹ֘אמַ֤ר הֶאָ֗ח"
    ],
    [
      16,
      "Job 39:25",
      "וּֽ֭מֵרָחוֹק יָרִ֣יחַ מִלְחָמָ֑ה רַ֥עַם שָׂ֝רִ֗ים"
    ],
    [
      17,
      "Job 39:25–39:26",
      "וּתְרוּעָֽה׃ הֲֽ֭מִבִּינָ֣תְךָ יַאֲבֶר־נֵ֑ץ יִפְרֹ֖שׂ"
    ],
    [
      18,
      "Job 39:26–39:27",
      "כְּנָפָ֣ו לְתֵימָֽן׃ אִם־עַל־פִּ֭יךָ יַגְבִּ֣יהַּ נָ֑שֶׁר"
    ],
    [
      19,
      "Job 39:27–39:28",
      "וְ֝כִ֗י יָרִ֥ים קִנּֽוֹ׃ סֶ֣לַע יִ֭שְׁכֹּן וְיִתְלֹנָ֑ן"
    ],
    [
      20,
      "Job 39:28–39:29",
      "עַ֥ל שֶׁן־סֶ֝֗לַע וּמְצוּדָֽה׃ מִשָּׁ֥ם חָֽפַר־אֹ֑כֶל"
    ],
    [
      21,
      "Job 39:29–39:30",
      "לְ֝מֵרָח֗וֹק עֵינָ֥יו יַבִּֽיטוּ׃ וְאֶפְרֹחָ֥ו"
    ],
    [
      22,
      "Job 39:30",
      "יְעַלְעוּ־דָ֑ם וּבַאֲשֶׁ֥ר חֲ֝לָלִ֗ים שָׁ֣ם הֽוּא׃"
    ],
    [
      23,
      "Job 40:1",
      "{פ} וַיַּ֖עַן יְהֹוָ֥ה אֶת־אִיּ֗וֹב וַיֹּאמַֽר׃"
    ],
    [
      24,
      "Job 40:2",
      "הֲ֭רֹב עִם־שַׁדַּ֣י יִסּ֑וֹר מוֹכִ֖יחַ אֱל֣וֹהַּ יַעֲנֶֽנָּה׃"
    ],
    [
      25,
      null,
      "{פ}"
    ],
    [
      26,
      "Job 40:3",
      "וַיַּ֖עַן אִיּ֥וֹב אֶת־יְהֹוָ֗ה וַיֹּאמַֽר׃"
    ],
    [
      27,
      "Job 40:4",
      "הֵ֣ן קַ֭לֹּתִי מָ֣ה אֲשִׁיבֶ֑ךָּ יָ֝דִ֗י שַׂ֣מְתִּי לְמוֹ־פִֽי׃"
    ],
    [
      28,
      "Job 40:5",
      "אַחַ֣ת דִּ֭בַּרְתִּי וְלֹ֣א אֶעֱנֶ֑ה וּ֝שְׁתַּ֗יִם וְלֹ֣א אוֹסִֽיף׃"
    ]
  ]
}
